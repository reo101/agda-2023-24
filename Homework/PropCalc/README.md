## Съждително смятане

В това домашно ще упражним формулирането и доказване на няколко свойства за съждителено смятане,
т.е. общоприетата и позната за нас "логика", без квантори.

За да изразявате свойствата на функциите можете да използвате `_==_` което дефинирахме и използвахме
в `ThreeLive.agda`, като то вече е `import`-нато и достъпно в `PropCalc.agda` файла.
Също така имате достъп и до `ap`, `_$=`, `==-symm` и `==-trans`.

Ще дефинираме тип `PropExpr`, който представлява израз от съждителното смятане,
както и `NandExpr`, което представлява съждителното смятане ограничено до `NAND` операцията.

За всеки от тях ще дефинираме интерпретатор, т.е. функция която "изпълнява" израза
и връща булева стойност, т.е. определя истинността на даден израз.

За финал ще докажем класчиеската теорема за пълнота на `NAND`, т.е.
че всички `PropExpr` са изразими чрез `NandExpr`, като направим това в две стъпки:
1. Ще дефинираме `Prop-To-Nand : PropExpr -> NandExpr`, което показва че имаме тотална функция която конвертира
    от `PropExpr` до `NandExpr`
2. Ще докажем че `Prop-To-Nand` запазва семантиката на оригиналния израз, като се възползваме от интерпретаторите,
    които сме дефинирали за `PropExpr` и `NandExpr`, за да покажем че `Prop-to-Nand` не променя истинността на
    оригиналния `PropExpr`.

За да постигнем тази цел (по-лесно), ще се наложи да използваме много други леми,
повечето от които са формулирани като задачи от домашното.
